title: نحوه مشارکت در گروه کاربران بی‌اس‌دی مشهد
date: 1 August 2017 18:00 GMT+0430
lang: fa
slug: speakers
navbar_title: سخنرانان
navbar_order: 5


# سخنرانان

گروه کاربران بی‌اس‌دی مشهد از سخنرانان در تمامی سطوح تجربه دعوت می‌کند تا عناوین مورد علاقه خود را در رویدادهای گروه
ارائه کنند. مهم نیست که چقدر پایه این مباحث فنی باشند (و یا نباشند). تنها محدودیت در ارائه مباحثی است که شامل تبلیغات فروش
و یا متمرکز بر نرم‌افزارهای غیر آزاد و متن‌باز باشد. فعالیت در گروه به صورت تماما داوطلبانه صورت می‌گیرد و تلاش ما بر اینست
که رویدادهای گروه، محلی برای ملاقات متخصصین با یکدیگر و راهی برای رشد موفق جامعه متن‌باز باش و امیدواریم که سخنرانان
فعال  در گروه نیز این الویت را مد نظر داشته باشند.

# اسلایدها

ما پیشنهاد می‌کنیم که سخنرانان برای صحبت‌های خود **اسلاید تهیه کنند**. همچنین پیشنهاد می‌کنیم که قبل از عزیمت به رویداد
های گروه، اسلاید‌های خود را **بر روی اینترنت قرار دهید**. همچنین بررسی موارد زیر می‌تواند در کیفیت سخنرانی شما مفید
واقع شود:

- کمی زودتر به محل برگزاری رویداد وارد شوید تا از سازگار بودن سخت‌افزار خود با تجهیزات ارائه مطمئن شوید.
- از طراحی اسلاید‌های خود با رزولوشن بیشتر از ۸۰۰×۶۰۰ خودداری کنید چرا که ممکن است محدودیت‌های سخت‌افزاری پروژکتور
بر نحوه ارائه شما تاثیر منفی بگذارد.
- از استفاده از تعداد خطوط زیاد، فونت‌های گوناگون، رنگ‌های گوناگون و ویژگی‌های بصری بی‌مورد خودداری کنید. محدودیت‌های
سخت‌افزاری پروژکتور بر نحوه ارائه شما تاثیر منفی بگذارد. 
- لزومی ندارد که اسلاید شامل تمام متونی باشد که شما آن‌ها را خواهید گفت. تنها از سرخط مهم‌ترین عناوین در اسلاید خود استفاده
نمایید.
- از صحت نگارش و عدم وجود غلط‌های املایی اطمینان حاصل فرمائید.

# سایر نکات

منابع زیادی برای نحوه ساخت و ارائه مفید اسلاید بر روی اینترنت وجود دارد. ما شما را تشویق می‌کنیم که بر روی اینترنت آنها را
جستجو و مطالعه نمائید. هرچند می‌توان به صورت خلاصه به چند مورد زیر اشاره کرد:

- برنامه‌ریزی‌های خود را با دقت انجام دهدی
- از انجام تحقیقات کافی قبل از اتمام نگارش خود اطمینان حاصل فرمائید
- مخاطبین خود را بشناسید
- با صدایی رسا و شیوا سخن بگوئید
- از خواندن اسلاید‌ها به صورت کلمه به کلمه اجتناب کنید. با تمرین و ممارست به محتوای اسلاید خود مسلط شوید
- در ابتدای اسلاید، مروری بر محتوای ارائه خود داشته باشید و پس از آن، به ارائه مطالب خود اقدام کنید